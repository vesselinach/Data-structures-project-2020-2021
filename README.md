# Data-structures-project-2020-2021
JSON е популярен текстов формат за описание на данни, взаимстван от синтактичните правила на езика за програмиране JavaScript за деклариране на обектни литерали. Да се направи програма, която работи с файлове в такъв формат.

Програмата поддържа:

    Валидация. При подаване на даден файл, програма го прочита и проверява дали той е валиден спрямо граматиката на JSON. Ако бъдат открити грешки, програмата да съобщи максимално ясно каква и къде е намерената грешка.

    Четене. При подаване на валиден JSON файл Вашата програма трябва да го прочете и съхрани в подходящо подбрана от вас структура в паметта. С получения обект да могат да се извършват следните операции:

    Извеждане на екрана. При подаване на подходяща команда, програмата трябва да изведе на екрана съдържанието на обекта в четлив вид.

    Търсене по ключ. При подаване на подходяща команда, следвана от ключ символен низ, Вашата програма трябва да провери дали в обекта се съдържат данни, записани под този ключ. Ако такива данни са открити, да се създаде нов масив от всички такива данни, като всяка от е представена като JSON обект. При поискване, този масив трябва да позволява извеждане на екрана или запис във файл както на целия масив, така и на отделен негов елемент по индекс.

    Промяна на обект. При подаване на пълен път към даден елемент и символен низ, Вашата програма трябва да замени стойността на посочения елемент с прочетената според синтаксиса на JSON стойност на низа, ако такъв елемент съществува и ако символният низ е коректен. В противен случай, трябва да обяви каква е грешката.

    Създаване на обект.При подаване на пълен път към даден елемент и символен низ, Вашата програма трябва да добави такъв елемент и да му присвои прочетената според синтаксиса на JSON стойност на низа. Ако такъв елемент съществува, трябва да се обяви това като проблем. В противен случай да се добави елемента, евентуално с рекурсивно създаване на целия път. Ако символният низ не е коректен, да се съобщи с подходящо описание на грешката.

    Изтриване на елемент. При подаване на пълен път до елемент да се изтрие елемента, ако такъв съществува или да съобщи на потребителя при некоректен път.

    Преместване. При подаване на два пътя, всички елементи, намиращи се на на първия път, да бъдат преместени на втория.

    Подреждане. По зададен път до елемент и име на ключ, ако елементът е масив, елементите му да бъдат подредени според стойностите на дадения ключ, ако това е възможно (има такъв ключ и стойностите му поддържат оператора <=). В противен случай, проблемът да бъде съобщен на потребителя по подходящ начин.

    Създаване на индекс по даден ключ. По се създаде индекс по даден ключ, който да се използва при търсенето по този ключ (точка b).

    Записване във файл.

    Цял обект. При поискване, наличният в паметта обект да бъде записан в JSON файл с подадено име. Ако такъв файл съществува, да се даде избор на потребителя да смени името или да презапише съществуващия файл. Да се подава допълнителен параметър, който да определя дали извеждането е подравнено с отмествания и нови редове, с цел по-добра четивност или е с минимален обем (без излишни празни позиции).

    Извадка от обект. При подаден път или ключ заедно с име на резултатен файл, да се запише в този файл елементът, намиращ се на дадения път, ако такъв съществува, или масив от всички елементи с даден ключ. Ако съответното съдържание не съществува, да се съобщи на потребителя. Ако такъв файл вече съществува, да се даде възможност на потребителя да избере дали да смени името или да го презапише. Да се подава допълнителен параметър, който да определя дали извеждането е подравнено с отмествания и нови редове, с цел по-добра четивност или е с минимален обем (без излишни празни позиции).
